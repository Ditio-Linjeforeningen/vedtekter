
# VEDTEKTER FOR Ditio - linjeforening
Innhold sist revidert [25.09.25]

### §1 Foreningens navn
Foreningens navn er Ditio - linjeforening, videre kalt Ditio.

### §2 Formål
Ditio sitt formål å være en sosial og faglig forening for foreningens medlemmer, som
er studentene ved institutt IT ved fakultet for TKD på OsloMet og andre interessenter.

### §3 Organisasjonsform
Ditio er en frivillig studentorganisasjon og ble stiftet 06.06.2025.\
Foreningen er en frittstående juridisk forening med medlemmer og er selveiende. At
den er selveiende innebærer at ingen, verken medlemmer eller andre, har krav på
foreningens formue eller eiendeler, eller er ansvarlig for gjeld eller andre.

### §4 Medlemmer
Minimum 80% av foreningens medlemmer må være nåværende studenter ved et SiOregistrert lærested, 
og minst 50 % av medlemmene må være semesterregistrert ved
OsloMet gjeldende semester. Utover dette er foreningen åpen for andre interesserte.

### §4.1 Rettigheter og plikter knyttet til medlemskapet
Alle medlemmer har rett til å delta på foreningens arrangementer, de har stemmerett
på generalforsamlingen og er de eneste som er valgbare til verv i foreningen.
Medlemmene plikter å forholde seg til vedtak som er fattet av generalforsamlingen.
Dette inkluderer vedtekter, retningslinjer og enkeltvedtak.

### §5 Vedtekter og retningslinjer
Vedtektene er det øverste styringsdokument til foreningen.

Generalforsamlingen, kan vedta retningslinjer som supplerer eller utbroderer
vedtektene.

Styret har ansvaret for at medlemmene er kjent med de gjeldende dokumentene.

### §6 Generalforsamling
Generalforsamlingen er foreningens øverste organ.

Generalforsamlingen skal holdes minimum en gang i året, helst i september, men
innen utgangen av oktober i høstsemesteret.

Generalforsamling fatter vedtak ved simpelt flertall. Ingen medlemmer har mer enn
en stemme og stemmegivning kan ikke skje ved fullmakt.

Det er styret som kaller inn til generalforsamling og har ansvar for sakene. Innkalling
til generalforsamling skal være medlemmene i hende minimum to uker før
generalforsamlingen. Sakspapirer skal være tilgjengelige for medlemmene minimum
en uke før generalforsamlingen.

Vedtektsendringer som skal stemmes over på generalforsamlingen, eller
ekstraordinær generalforsamling, må være styret i hende minimum en uke før
generalforsamlingen og vedtektsendringer kan bare skje når 2/3 av medlemmene
oppmøtt på generalforsamling stemmer for endringen.

### §6.1 Generalforsamlingens oppgaver
Generalforsamlingen skal
- behandle styrets/leders beretning
- behandle regnskap fra forrige år
- behandle budsjett for kommende år
- gjennomgå etiske retningslinjer, varslingsretningslinjer og varslingsplakat
- behandle innkomne forslag
- vedtekter
- valg

### §6.2 Ekstraordinær generalforsamling
Ekstraordinær generalforsamling kan innkalles hvis minimum 1/3 av medlemmene
krever det eller styret finner det nødvendig.

### §7 Valg
Det velges nytt styre på generalforsamling. Hvert styremedlem velges for én periode
av gangen.

Alle valg ved generalforsamling foretas ved skriftlig votering, dersom det ikke
fremsettes forslag om annet. Styremedlemmene velges med simpelt flertall, hvis det
blir likt, skal en ny avstemning avholdes mellom de to kandidatene som fikk flest
stemmer i første runde.

Dersom et verv ikke blir fylt under generalforsamlingen kan styret be om fullmakt til
å supplere seg selv. Om de ikke får dette kreves ny generalforsamling for å supplere
vervene.

### §8 Styret
Ditio består av et styre på 7 personer. 80% av styret må være semesterregistrerte
studenter ved et av SiO sine studiesteder. Minimum 50% av styrets medlemmer må
være semesterregistrert ved OsloMet. Alle styreverv i Ditio er ulønnet.

Foreningens styre består av følgende roller:
- Leder
  - Innkaller til og leder styremøter. Er foreningens talsperson. Det er
    leders overordnede ansvar å sørge for at alle personer i styret jobber
    etter foreningens formål og deres konkrete stillingsbeskrivelser.
- Nestleder og økonomiansvarlig
  - Leders stedfortreder, og overtar alle leder plikter og oppgaver ved
    fravær.
  - Skal til enhver tid ha oversikt over foreningens økonomi, og skal
    utarbeide søknader om økonomisk støtte. Har også det overordnede
    kontrollansvar for foreningens økonomi, men kan ikke alene fatte
    vedtak som angår økonomien. Økonomiansvarlig skal utarbeide et
    regnskap for fremlegging under generalforsamling.
- IT- og driftsansvarlig
  - Prosjekt- og domeneansvarlig for nettside til foreningen. Lede
    utvikling og vedlikehold av nevnt side.
- Arrangementansvarlig
  - Har hovedansvar for å planlegge gjennomføring av arrangementer som
    blir planlagt på styremøter. Dette innebærer å delegere oppgaver til
    arrangement og føre arrangementsrapport etter hvert arrangement.
- Mediaansvarlig
  - Ansvarlig for markedsføring av Ditio på sosiale medier slik som egen
    hjemmeside, Instagram, Facebook og SiO sine sider. Samt ansvar for
    fysisk markedsføring av arrangementer på skolen.
- Styremedlem
  - Bistå med diverse oppgaver de får ansvar for under styremøter.
- Styremedlem
  - Bistå med diverse oppgaver de får ansvar for under styremøter.
- Styremedlem
  - Bistå med diverse oppgaver de får ansvar for under styremøter.

### §8.1 Styremøter
Styret i Ditio er beslutningsdyktige når 2/3 av styremedlemmene er til stede. Saker i
styret vedtas ved simpelt flertall. Ved stemmelikhet har leder dobbeltstemme.

### §9 Komiteer
Styret har mulighet til å opprette egne komiteer med formål å løse oppgaver satt frem
av styret. Hver komité skal ha en dedikert kontaktperson i styret, som igjen har
ansvaret for å orientere resten av styret om aktivitetene til komiteen.

### §9.1 Opprettelse av komiteer
Styret velger selv hvilke komiteer de ønsker å opprette og hva hver enkelt komité sitt
formål og oppgaver er. Forslag om opprettelse av komité skal godkjennes ved
kvalifisert flertall i styret.

Styret skal selv bestemme hvor mange medlemmer en komité skal bestå av, etter hva
styret selv anser som gunstig. Etter at et nytt styre er satt skal det på første styremøte
stemmes over hvorvidt enhver eksisterende komité skal videreføres under det nye
styret.

### §10 Økonomi
Foreningens midler skal kun brukes i henhold til foreningens formål.

Det skal alltid foreligge budsjett og regnskap for foreningens midler, med tilhørende
bilag. Budsjett og regnskap gjennomgås og godkjennes på generalforsamling.

Utbetalinger skal alltid godkjennes av leder – eller arrangementsansvarlig i dens
fravær – i tillegg til økonomiansvarlig.

Ved stemming over økonomiske investeringer trengs det et 2/3 flertall i styret.

### §10.1 Signaturrett
Styrets leder, eller nestleder i dens fravær, sammen med arrangementsansvarlig har
signaturrett på vegne av foreningen ved avtaler med eksterne parter som binder
foreningen på noen som helst måte.

### §11 Etikk og varsling
Foreningen skal så langt det er mulig vurdere miljømessige og etiske hensyn i
planleggingen av aktiviteter. Skjer kritikkverdigeforhold i foreningen eller under
foreningens arrangementer så kan dette varsles i henhold til varslingsrutiner. Dersom
varslingen gjelder et medlem av styret, skal varslingen behandles av en ekstraordinær
generalforsamling. Om varslingen gjelder et arrangement eller andre forhold som ikke
inkluderer styrets medlemmer, kan varslingen behandles av styret. Dersom det blir
varslet om samme forhold ved mer enn to ulike tilfeller, skal det holdes ekstraordinær
generalforsamling. Foreningen skal ha en oppdatert varslingsplakat, varslingsrutiner
og etiske retningslinjer som alle medlemmer skal være kjent med.

### §12 Sanksjoner
Ved brudd på norsk lov, foreningens vedtekter eller retningslinjer kan styret ilegge
sanksjoner mot det aktuelle medlemmet. Sanksjoner kan inkludere, men er ikke
begrenset til, advarsler, midlertidig suspensjon av medlemsrettigheter, eller i alvorlige
tilfeller, eksklusjon fra foreningen. Alle sanksjoner skal besluttes av styret med et
kvalifisert flertall på minst to tredjedeler. Vedtak av sanksjoner kan ankes til
generalforsamling for ny behandling av saken.

### §13 Mistillit
Forslag om mistillit kan fremmes av medlemmer i organisasjonen. Forslag om
mistillit skal begrunnes skriftlig til styret. All behandling av mistillit er taushetsbelagt.

Alle forslag om mistillit til verv valgt på generalforsamlingen eller av styret
behandles av styret og vedtas med 3/4 kvalifisert flertall. Dersom forslaget gjelder et
styremedlem, skal resterende styre legge fram saken for generalforsamlingen. Dersom
det blir fattet mistillit, må kandidaten avstå fra å stille til styreverv i en valgperiode.

Møter som tar for seg mistillitsforslag skal som hovedregel lukkes under
behandlingen, men kan kreves åpnet dersom den saken gjelder krever dette. Krav om
åpning av møtet kan overprøves av styret med 3/4 flertall. Den saken gjelder, har rett
til å forklare seg overfor styret eller generalforsamlingen før beslutning fattes.

### §14 Oppløsning
Foreningen kan oppløses ved at 2/3 av de stemmeberettigede medlemmene på
generalforsamlingen stemmer for oppløsning. Sak om oppløsning må være meldt inn
til ordinære saksfrister i forkant av generalforsamlingen. Ved opphør vil foreningens
midler og eiendeler bli gitt til en annen egnet studentforening med samme formål,
som generalforsamlingen bestemmer.

Ingen medlemmer har krav på foreningens midler eller andel av disse.
